Färganalys av webbplatser (kmom04)
===============================

I denna uppgift har jag analyserat tre företags webbsidor med avseende på **färgval** och **typsnitt**. Jag valde sidor som jag själv använder och som enligt min åsikt har en fungerande och tydlig layout där inte minst färgerna och men också typsnittet spelar en viktig roll.

---


Finnair
-----------------

Den första webbplatsen som jag valde att analysera var flygbolaget Finnairs webbplats. Företaget har en visuellt lätt sida där vissa utvalda strama färger ger en fin kontrast till den vita bakgrunden som ger sidan ett luftigt intryck.

[FIGURE src="image/finnair.jpeg?w=c14" class="center" alt="Skärmdump av Finnairs webbsida (första sidan)"]

<table style="border-spacing: 4px; border-collapse: separate">
<tbody><tr>
<td style="height: 50px; width: 50px; background-color: #fff; border: 1px solid #000;">
<td style="height: 50px; width: 50px; background-color: #0d1973;">
</td><td style="height: 50px; width: 50px; background-color: rgba(0,0,0,.4);">
</td><td style="height: 50px; width: 50px; background-color: #f1f4f7;"></td><td style="height: 50px; width: 50px; background-color: #a53f8c;">
</td></tr>
</tbody></table>

Finnair använder sig av ett **monokromt färgschema** där den vita bakgrunden utgör grunden för sidan och kontrasten skapas av mörkblå och grå element. På ett färghjul fås dessa färger genom att välja en blå färg och justera mängden ljus. Den mörkblå färgen hör naturligtvis till Finnairs grafiska profil, men är även en mycket använd färg inom flygindustrin, i allt från logotyper till arbetskläder. Den blå färgen signalerar lugn, trygghet och säkerhet, vilket förstås är centralt för ett flygbolag. Den mörkblå färgen kan också signalera professionalitet. I Finnairs fall är användandet av kombinationen vitt och blått naturligtvis ett sätt att signalera finländskhet. Olika toner av grått används för att komplettera de vita och blå elementen för att ge sidorna en tydlig struktur (t.ex. "knapparna" nedtill i skärmdumpen). Genom att använda grått har man gett användaren en mjukare och behagligare design än om svart hade använts.

Som **accentfärg** använder Finnair en inte allt för intensiv magenta som skiljer ur från det vita, blå och grå. Denna färg används för att ge fokus till den mest centrala "hitta flyg"-funktionen, men också för för att lyfta fram specialerbjudanden (syns tyvärr inte i skärmdumpen). Då magenta är en blandning av blått och rött är blått och magenta följdaktligen närliggande färger i ett färghjul.

**Typografiskt** använder sig Finnair av en väldigt tydlig och lättläst sans-serif font som passar väl ihop med sidans lätta, förhållandevis minimalistiska design. Så gott som samma typsnitt (font-family) används på hela webbpaltsen. I brödtexter är Helvetica förstahandsval med Arial, Verdana som reservtypsnitt. Samma font-family används också i rubrikerna, förutom att typsnittet Amplitude är det primära valet då det finns tillgängligt.

Jag tycker att Finnairs webbplats är **mycket lyckad när det gäller färgvalet**. Den vita bakgrunden ger ett **luftigt intryck** som i kombination med de mörkblå färgerna signalerar **tydlighet, professionalitet och elegans**.

---

Adlibris
-----------------

Den andra webbplatsen som jag analyserade var nätbokhandeln Adlibris sidor. Jag använder sidorna ofta och tycker att de är välfungerande, även om designen för mig är ganska neutral, varken särdeles positiv eller negativ.

[FIGURE src="image/adlibris.jpeg?w=c14" class="center" alt="Skärmdump av Adlibris webbsida (första sidan)"]

<table style="border-spacing: 4px; border-collapse: separate">
<tbody><tr>
<td style="height: 50px; width: 50px; background-color: #fff; border: 1px solid #000;">
<td style="height: 50px; width: 50px; background-color: #e81121;">
</td><td style="height: 50px; width: 50px; background-color: #B80D1B;"></td><td style="height: 50px; width: 50px; background-color: #209594;">
</td><td style="height: 50px; width: 50px; background-color: #707070;"></td>
</td><td style="height: 50px; width: 50px; background-color: #000;"></td>
</td></tr>
</tbody></table>

Liksom många andra har Adlibris en vit bakgrund. På Adlibris webbplats blir den vita färgen dock inte alls lika framträdande som på Finnairs webbplats. Det beror på Adlibris varma röda färg som ger det starkaste visuella intrycket. Därtill är Adlibris sidor mera fyllda av materialet (t.ex. böcker som lyfts fram) och det finns mycket mindre whitespace än på Finnairs sidor.

I skärmdumpen ovan framträder den klara röda färgen i logo och navbar. Adlibris stora sidfot med länkar till olika infosidor syns inte i skärmdumpen, men även den har samma röda färg med vit text. Den vita texten utgör en god kontrast mot det röda och fungerar bra på det sätt som Adlibris använder det, det vill säga för rubriker och länkar, men inte för längre texter.

Röd är en stark färg som å ena sidan kan kopplas samman med negativa företeelser såsom hot, varningar, fel och stopp. Samtidigt kan rött också signalera dramatik, spänning, passion och kärlek. Det är med all säkerhet de positiva känslorna som Adlbris vill framkalla med sin framträdande röda färg.

Som **accentfärg** till det röda använder sig Adlbris av en turkos färg på knappar, rubriker och boktitlar. På färghjulet befinner sig den turkosa färgen mittemot den röda färgen. Det innebär att färgerna fungerar bra tillsammans. De kompletterar varandra samtidigt som det blir en kontrast mellan färgerna så att den turkosa färgen fungerar bra för att tydliggöra knappar och länkar.

Eftersom både den röda och den turkosa färgen har en framträdande roll i designen av Adlibris webbplats och färgerna återkommer i många olika element på webbsidan vill jag påstå att Adlibris har använt sig av ett **kompletterande färgschema**.

Utöver de röda och turkosa färgerna använder sig Adlibris även av svart och olika gråtoner i text och textrutor. I skärmdumpen ovan syns speciellt mycket svart eftersom en stor kampanj för Black Friday pågick då skärmdumpen gjordes. I sidans kanter syns också ett svagt beiget virkat mönster som för tillfället används för att skapa en julkänsla på webbsidan. Det samma mönstret används med en mörkröd bakgrund som header på en julkampanjsida. Tanken är förstås att julmönstret och färgen skall skapa en julkänsla som lockar till att köpa böcker som julgåvor åt både sig själv och andra.

När det gäller **typografi** använder sig Adlibris av samma sans-serif font-family på hela webbsidan i både rubriker och brödtext, vilket naturligtvis ger ett enhetligt intryck, men å andra sidan gör att rubrikerna inte skiljer ur så mycket. Det kan också vara ett medvetet val eftersom det på Adlibris sida förstås är produkterna, böckerna, deras pärmbilder och titlar som skall lyftas fram snarare än Adlibris egna textsnuttar på webbplatsen. Font-familyn består av följande typsnitt: Open Sans, Helvetica Neue, Segoe UI, Arial, Helvetica.

I mitt tycke är den **röda färgen passande** för Adlbris då den signalerar **dramatik, spänning och passion**, något som Adlibris kunder söker i de böcker som Adlibris säljer - eller så kan den röda färgen signalera **passion för böcker**. Med den röda färgen signalerar Adlibris också annat som de markandsför sig med i förhållande till andra bokhandlar, det vill säga snabbhet och låga priser.

---

Apollo
-----------------

Slutligen valde jag att analysera researrangören Apollos webbsidor. Det är lätt att förstå att Apollos färgval skall signalera semester, lugn och ledighet, vilket man också lyckas med. Färgerna på webbsidans olika element fungerar dessutom perfekt tillsammans med de hav- och strandfotografier som finns på sidan.

[FIGURE src="image/apollo.jpeg?w=c14" class="center" alt="Skärmdump av Apollos webbsida (första sidan)"]

<table style="border-spacing: 4px; border-collapse: separate">
<tbody><tr>
<td style="height: 50px; width: 50px; background: linear-gradient(#2f889e 0%,#81c1d2 30%,#c7dcdb 100%);">
<td style="height: 50px; width: 50px; background-color: #0072a5;">
</td><td style="height: 50px; width: 50px; background-color: #015790;"></td>
</td><td style="height: 50px; width: 50px; background-color: #6D7174;"></td>
<td style="height: 50px; width: 50px; background-color: #F7B141;"></td><td style="height: 50px; width: 50px; background-color: #fff; border: 1px solid #000;"></tr>
</tbody></table>

Apollo använder ett **analogt färgschema** med olika blå och turkosa färger. Sidans bakgrund är en turkosblå färg som tonas ljusare nedåt på sidan. Detta ger ett levande intryck, samtidigt som det för tankarna till en klarblå himmel. Den blå bakgrunden kompletteras i meny och knappar av andra blå nyanser, som i sin tur för tankarna till havet. Blå kan ofta uppfattas som en tung och dyster färg men här har man med hjälp av nyanserna lyckats signalera det rakt motsatta.

Som **accentfärg** har man använt en gul färg som påminner om sol och sand och även ingår i företagets logotyp. Den gula färgen utgör är en väldigt bra kontrast mot de blå nyanserna, binder ihop helheten och fungerar dessutom som ett sätt att sätta på fokus länkar man vill lyfta fram (se t.ex. knappen Sista minuten i bilden). Att de blå och gula färgerna fungerar så väl tillsammans, kan också förstås eftersom den gula färgen på ett rött-gult-blått-färghjul finns mittemot den blå färgen. Även en grå färg används ibland på knappar och dylikt.

Gällande **typografin** använder Apollo sans-serif både i rubriker och i brödtext. För rubrikerna används typsnittet VistaSansAltBold. Typsnittet är enkelt men samtidigt läsbart. Det har dessutom en slags rundhet och lekfullhet i sig, vilket jag tycker att på något sätt skapar en känsla av semester och ledighet till skillnad från den raka trista vardagen - vilket Apollos webbdesigner säkert också ville få fram i valet av typsnitt för rubrikerna. I brödtexten används typsnittet Droid Sans. I längre brödtexter kanske man skulle ha använt ett annat typsnitt, men på Apollos sida där texterna består av korta "marknadsförande" stycken tycker jag att det valda typsnittet fungerar.

Jag tycker att **Apollo lyckats oerhört väl i sina färgval** på webbplatsen. Färgerna för direkt till tankarna till **sol, bad och ledighet** och gör en oerhört ressugen - vilket förstås är hela syftet med sidan.

---

Slutligen
------

Denna uppgift har utförts som en del av kursmoment 04 i kursen Teknisk webbdesign vid BTH. Jag har utfört den här uppgiften ensam. Färger kan uppfattas väldigt olika från person till person så ta gärna kontakt och berätta vilka associationer du får av webbplatserna ovan.
