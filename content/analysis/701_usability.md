Analys av användarvänlighet (kmom10)
========================================

Som en del i det avslutande kursmomentet har jag analyserat fyra webbplatser med avseende på användarvänlighet. Jag har analyserat samtliga webbplatser enligt de användarvänlighetskomponeneter som Jakob Nielsen definierat i artikeln [Usability 101: Introduction to Usability](https://www.nngroup.com/articles/usability-101-introduction-to-usability/). Slutligen har jag sammanställt poängen och utsett en vinnare av mitt test.

###Nielsens fem användarvänlighetskomponenter

__Lärbarhet__ - hur enkelt det är för användaren att använda webbplatsen första gången

__Effektivitet__ - hur snabbt webbplatsen är att använda för den som är bekant med den

__Memorerbarhet__ - hur enkelt det är att komma ihåg hur webbplatsen fungerar efter att man inte använt den på den tid

__Fel__ - hur många och hur allvarliga fel gör webbplatsens användarna och hur enkelt är det att rätta till gjorda misstag

__Nöjdhet__ - hur behaglig är användarupplevelsen

###Urval och metod

Enligt uppgiftsbeskrivningen har jag valt webbplatser som jag själv känner till och brukar använda. För att kunna jämföra resultaten sinsemellan har jag valt att testa webbplatser inom samma bransch, resebranschen. De två första webbplatserna representerar två stora hotellkedjor. Webbplatserna har testats med tanke på en kund som vill boka ett hotellrum. De två andra webbplatserna representerar rederier med passagerarfärjor mellan Finland och Sverige. Här har webbplatserna testats med tanke på en kund som vill boka en kryssningsresa.

För varje användarvänlighetskomponent på webbplatsen har jag gett ett poängtal mellan 0 och 5. Slutligen har webbplatsens olika poäng räknats samman.

Alla webbplatser har testats och bedömts på en fullstor datorskärm i januari 2018. I ett mobilt gränssnitt kunde resultaten eventuellt ha sett annorlunda ut. Även om jag försökt göra jämförelsen av webbplatserna så opartisk som möjligt, utgående från Nielsens komponenter, är det viktigt att komma ihåg att analysresultatet endast grundar sig på mina egna erfarenheter.

###Webbplats 1 - [Scandic Hotels](https://www.scandichotels.se/)

__Lärbarhet__: 4 poäng - Sidan är tydlig och man hittar direkt information om Scandics olika hotell: var de finns och vilka tjänster de erbjuder. Hotellpresentationerna följer samma struktur så det är lätt att jämföra hotell. Tack vare sektionen Alltid på Scandic kan man skapa sig en uppfattning om hurudan servicenivå man kan vänta sig på hotellet.

__Effektivitet__: 3 poäng - Den viktigaste funktionen - att boka hotellrum - finns lättillgänlig direkt upptill på första sidan. Det går snabbt att kolla hurudana rum som finns tillgänliga, vad de kostar och boka det man är intresserad av. Information om pris och villkor är tydlig. Främsta orsaken till att det inte blev fler än tre poäng beror på risken att få "fel" pris - se nedan.

__Memorerbarhet__: 5 poäng - Sidans tydliga struktur gör den lätt att använda även om det kan gå långa perioder mellan man använder webbplatsen.

__Fel__: 2 poäng - Som jag ser det är den största risken att man får "fel" pris genom att man glömmer att skriva in rätt rabattkod då man bokar. Ibland kan man med stamkundskod få ett högre pris än ett specialpris utan kod. För att vara säker på att få bästa pris kan man behöva göra flera olika sökningar med olika koder.

__Nöjdhet__: 4 poäng - Sidan känns lättillgänglig, snabb och tydlig vilket också gör den lättanvänd. Visuellt känns sidan fräsch, inte för tung och med många bilder som passar in i sammanhanget - både för att skapa olika känslor och för att presentera hotellen och rummen.

__Sammanfattningsvis__: Scandics webbplats får totalt 18 poäng av 25 möjliga.

###Webbplats 2 [Sokos Hotels](https://www.sokoshotels.fi/sv)

__Lärbarhet__: 3 poäng: Sidan har en bra grundstruktur där det är lätt att hitta de viktigaste sakerna, d.v.s. informationen om hotellen och att boka rum. Mängden information och sättet den presenteras kan dock ge en känsla av information overload. Användarupplevelsen skulle kunna förbättras genom göra sidan tydligare.

__Effektivitet__: 3 poäng: Bokningsfunktionen finns tillgänglig direkt på första sidan. Man kan klicka för om man har S-Förmånskort eller S-Card (förvillande lika namn på två helt olika förmånskort dock). Med några klick man boka ett rum om man vet vad man är ute efter. Att jämföra olika hotell och rumstyper kräver fler klick vilket gör processen mindre effektiv.

__Memorerbarhet__: 5 poäng - Att hitta information om hotellen och deras tjänster samt att boka rum kräver är enkelt även om det inte sker ofta.

__Fel__: 3 poäng - Det finns risk för att få fel pris genom att missa rätt kryss för rätt förmånskort eller bokningskort. Den täta strukturen på sidan kan leda till att man missar information om tjänster.

__Nöjdhet__: 2 poäng - Även om sidan inte är särdeles svåranvänd, innehåller all väsentlig information och är förhållandevis visuellt tilltalande lider den i mitt tycke av en avsaknad av tydlighet. Det känns som om det är för många visuella element och för mycket information intryckt utan tillräckligt med mellanrum. Detta gör att man kan känna sig borttappad på sidan även om kanske inte är det.

__Sammanfattningsvis__: Sokos Hotels webbplats får totalt 16 poäng av 25 möjliga.

###Webbplats 3 [Viking Line](https://www.vikingline.fi/sv-fi/)

__Lärbarhet__: 4 poäng - Tack vare sidans tydliga struktur greppar man lätt var man hittar man den information man behöver. All information om hytter och annan service ombord finns samlat på ett ställe. Sidan bjuder på mycket information utan att den känns överfull eller otydlig. Även om bokningsdialogen inte kommer direkt i blickfånget på första sidan är den lätt att hitta.

__Effektivitet__: 2 poäng - Bokningsdialogen är lätt att följa men i praktiken blir man tvungen att kolla upp många olika saker innan bokningen kan fullföljas. Effektiviteten lider dels av att man behöver jämföra många olika priser för att hitta bästa alternativ (t.ex. hyttkategori i förhållande till man vad man är beredd att betala) och testa olika alternativ med olika förmåner, dels av man behöver ta ställning till om man vill boka olika tilläggstjänster eller inte. Detta är naturligtvis ett knep att få kunderna att spendera mera, men gör samtidigt bokningsprocessen mindre effektiv än den kunde vara.

__Memorerbarhet__: 4 poäng - Strukturen för vilka tjänster som erbjuds och hur bokningen sker följer vad som är brukligt i branschen. Ifall användaren hade sluppit komma ihåg att själv jämföra alla olika förmånsalternativ kunde poängen ha varit maximal.

__Fel__: 2 poäng: Även om bokningsfunktionen i sig är tydlig på Viking Lines sidor finns det risk för att man även här får "fel" pris genom att klicka i rätt förmånskort eller -kod. Det vore användarvänligt om man kunde kryssa i alla förmånskort man har och så skulle systemet med säkerhet ge det bästa priset.

__Nöjdhet__: 3 poäng: Webbplatsens styrka är tydlighet i design och textinnehåll. Bokningsdialogen lider av de många olika valmöjligheterna och de olika prisen, vilket gör att användarens upplevelse av sidan blir jobbigare än den borde vara.

__Sammanfattningsvis__: Viking Lines webbplats får totalt 15 poäng av 25 möjliga.

###Webbplats 4 [Silja Line (Tallink)](https://www.tallinksilja.se/hitta-resa)

__Lärbarhet__: 4 poäng - All relevant information och rederiets produkter, fartyg och tjänster samt bokningsdialogen finns tillgängligt direkt på webbplatsens första sida. Även om det är mycket information är rubrikerna strukturerade så det är lätt att hitta det man söker efter.

__Effektivitet__: 4 poäng - Silja Lines bokningsdialog är framför allt överskådlig. Man kan klicka för olika alternativ och jämför hur resans totalpris förändas utan att sidan laddas om trots att man byter resdag, hyttkategori och så vidare. Bokningsdialogen gör det lätt att hitta det bästa erbjudandet.

__Memorerbarhet__: 4 poäng - Sidans tydliga struktur och speciellt bokningsdialogen gör det lätt hitta det man söker efter även om man inte besöker sidan ofta.

__Fel__: 4 poäng - Silja Lines tydliga bokningsdialog gör att risken för "fel pris" känns mindre överhängande än på de övriga testade webbplatserna. Den som har tid och tålamod att testa olika alternativ kan hitta det bästa alternativet.

__Nöjdhet__: 1 poäng - Trots att Silja Lines webbsidor finns tillgängliga på både svenska (Sverige) och finska (Finland) är det inte möjligt att som finländsk svenskspråkig kund använda webbsidorna i dess helhet. Då man erbjuder en svensk bokningsdialog och den övriga informationen redan finns tillgänglig på svenska är det besynnerligt att man inte kan erbjuda en svenskspråkig helhet liksom konkurrenterna. Denna arroganta och besynnerliga strategi hos rederiet drar drastiskt ner nöjdheten hos webbplatsens finlandssvenska användare.

Sammanfattning: Silja Lines webbplats får totalt 17 poäng av 25 möjliga.

###Slutresultat

Flest poäng fick i testet fick __Scandic Hotels__ med 18 poäng av 25 möjliga.

1. Scandic Hotels 18 poäng
2. Silja Line 17 poäng
3. Sokos Hotels 16 poäng
4. Viking Line 15 poäng


Spridningen bland totalpoängen på de testade webbplatserna var dock inte stor, eftersom den lägsta totalpoäng var 15. Avslutningsvis kan man konstatera att  alla webbplatser har någon slags grundläggande användarvänlighet, även om det naturligtivs finns klara förbättringsområden. Användarupplevelsen på sidorna skulle bli bättre om det var enklare att snabbt få fram det bästa erbjudandet för användaren. Detta kanske å andra sidan inte är något som kan lösas endast med webbdesign utan mera har att göra med hur prissättningen i resebranschen fungerar.
