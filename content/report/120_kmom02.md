Kmom02
===============================

Jag har tidigare bare bekantat mig ytligt med LESS så det var intressant att få en chans till från grunden se hur det fungerar i den här kursen. Att installera och få alla filer på plats gick bra tack vare guiden och videoklippen samt kursmomentsgenomgången på Youtube. Den största utmaningen denna vecka var att få en vettig style på sidan och framför allt att kunna navigera sig bland alla divar och wrappar i HTML-koden som ramverket skapar. Jag ser förstås fördelarna med att använda ramverk och extern kod, men så här i början är det förstås en utmaning att få grepp om hur allt samverkar. Slutresultet denna vecka blev ganska enkelt men ändå förhoppningsvis fungerande på så väl stor som små skärmar.

Jag gav mig an kursmomentet och guiden utan att läst på ordentligt vad LESS är och hur det fungerar, vilket nog kunde ha lönat sig, för då hade jag redan från början av stylingen kunnat styla sidan mera effektivt och strukturerat, vilket ju är tanken med LESS. Nu blev det så att jag mest skrev vanlig CSS-kod som jag delade upp i olika LESS-filer. Jag kunde nog ha använt mig mera av de olika funktionerna i LESS (variabler m.m.) för att göra en bättre kod. Jag gjorde några olika filer som jag importerade, men uppdelningen mellan filerna känns inte helt klockren. Saker som anknyter till varandra finns i olika filer utan att jag känner allt jag har koll på vad som finns var. Förhoppningsvis finns det möjlighet att under kursens gång förbättra både LESS-kodens struktur och hur min me-sida ser ut.

Att kompilera LESS till CSS kändes ovant i början, men också smidigt tack vare Make. Jag hade inga problem med själva kompileringen, utan utmaningarna var i själva stylingen av sidan. Som kuriosa kan jag nämna att jag satt en hel del och försökte på mängder av olika sätt att få sidebaren och texten på redovisningssidan att fungera tillsammans innan jag till slut fram emot natten insåg att det var ett överflödigt mellanslag mellan .main och .has-sidebar. 

Jag har inte använt Makefiler eller något motsvarande verktyg tidigare. Jag tycker att det verkar som ett mycket smidigt verktyg som underlättar i den här kursen, men som också säkert är väldigt bra att känna till i framtiden i senare kursen och överlag. Make verkar vara oumbärligt hjälpmedel för den som arbetar profesionellt i kommandlinjemiljö.

Som vanligt var videoklippen till mycket stor hjälp när det gällde att ta till sig materialet i kursmomentet. Eventuellt kunde det också ha funnits några fler klipp för stylingen av sidan efter att allt nollats. Å andra sidan var det väl sådant som man skulle utforska på egen hand.
