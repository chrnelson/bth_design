Analys av designprinciper på webbplatser (kmom06)
========================================

I denna uppgift har jag analyserat vilka av de grundläggande designprinicperna som kan ses på tre olika webbplatser.

De grundläggande designprinciper som jag refererar till nedan beskrivs till exempel i videoklippet [_The Principles of Design by Art Heroes_](https://youtu.be/ZK86XQ1iFVs).

###Val av webbplatser

De webbplatser jag har valt att analysera är Kiasma - muséet för nutidskonst (i Helsingfors), Akropolismuséet
samt läderfodralförsäljaren Woolnut.

Jag valde att analysera två muséers webbplatser eftersom man kanske kan tänka sig att muséer borde ha koll på design och form, även om Akropolismuséet i och för sig är ett arkeologiskt museum och inget bildmuseum. Eftersom de valda museiwebbplatserna och många andra webbplatser som jag tittade på var väldigt likadana till sin design valde jag som tredje webbplats en kommersiell aktör, d.v.s. en sida där produkter presenteras och saluhålls. Jag valde Woolnut eftersom de verkar satsa på att designa snygga kvalitetsfodral i läder för datorer och telefoner och företaget dessutom verkade ha en visuellt tilltalande webbplats.

---

Kiasma - muséet för nutidskonst
--------------

[Kiasmas webbplats](http://www.kiasma.fi/sv/)

Syftet med webbplatsen är att presentera muséet, dess utställningar och andra tjänster.

Webbplatsens design kännetecknas av en vit bakgrund mot starka färger. Sidan innehållet mycket information men känns ändå luftig. Designen är i mitt tycke fungerande och den sätter fokus på innehållet, d.v.s. aktuella utställningar för att locka besökare till muséet. Webbplatsen är tydlig och det är lätt att hitta den information man behöver.

Den vita bakgrunden står i __kontrast__ det svara och den starka violetta färgen. De olika objekten på sidan har ordnats symmetrisk så att det uppstår en __balans__ mellan dem, t.ex. mellan de olika rutorna som fungerar som länkar till undersidor. Sidan använder sig av raka linjer för att skapa ett symmetriskt intryck. Notera t.ex. de svaga linjerna mellan de tre olika kolumnerna för öppettider, biljettpriser och adressuppgifter.

Den nuvarande huvudutställningen marknadsförs och __betonas__ då den lyfts fram med en bild som täcker nästan hela första sidan. Figurer i olika färger som skapar en __kontrast__ snurrar runt och skapar således en känsla av __rörelse__.

Hela webbplatsen kännetecknas av samma designprinciper, även sidor med mycket text förstås får en annan känsla en första sidan och andra sidor med mindre text. Webbplatsens olika sidor skapar en harmonisk helhet då meny och sidfot är likadana på alla sidor. De flesta sidor har också en stor bild som täcker nästan hela skärmen överst.

---

Akropolismuséet
--------------

[Akropolismuséets webbplats](http://www.theacropolismuseum.gr/en)

Även denna webbplats syfte är att presentera muséets utställningar och annan verksamhet vid muséet. Webbplatsen vill förstås också locka besökare till muséet och ge dem information om öppettider, biljettpriser och motsvarande.

Webbplatsens första sida ger ett trevligt och tydligt intryck där helheterna är välstrukturerade. Själva innehållssidorna har ganska mycket text som presenteras tätt så att sidorna får en mindre lättillgänglig känsla än första sidan.

Webbplatsens bakgrund är upptill (cirka hälften av "folden") svart medan det sedan fortsätter med vit bakgrund tills den beiga sidfoten tar vid. De stora svarta och vita områden skapar ger en övergripande känsla av __kontrast__. På första sidan finns en stor bild som byts ut vilket ger en känsla av rörlighet. Bilden har rundade kanter i övre vänstra och nedre högra hörnet. Strax ovanför bilden finns en ruta med samma former, vilket skapar en __balans__ mellan de olika objekten.

Nedanför finns kvadratiska bilder med textrutor som länkar till olika undersidor. Dessa är ordnade enligt ett __harmoniskt mönster__. De olika grupperna skiljs dessutom av svaga, nästan osynliga raka linjer.

Även om webbplatsens huvudsakliga design såsom bakgrund, meny och sidfot ser likadan ut på alla sidor tycks utseendet på de olika innehållssidorna variera så att webbplatsen som helhet inte ger ett så helgjutet intryck.

---

Woolnut
--------------

[Woolnuts webbplats](https://www.woolnutcovers.com/)

Woolnut är ett företag som designar och säljer läderfodral åt bärbara datorer och mobiltelefoner från Apple. Syftet med företagets webbplats är naturligtvis att presentera produkterna och genom att lyfta fram deras design locka besökaren till köp, vilket också kan ske via webbplatsen.

Woolnuts första sida kännetecknas av en bild som fyller hela "folden". Då bilden är så stor i proportion till resten av sidan sätter den stämningen för hela webbplatsen. Känslan man är ute efter hos användaren är nog __harmoni__. På bilden syns en MacBook i ett läderfodral från företaget tillsammans en kaffekopp och glasögon. Bilden ska förstås sätta in företagets produkt i ett angenämt sammanhang och därmed locka till köp.

Den ovannämnda bilden på första sidan kännetecknas av __balans__. Vasen i längst till höger i bakgrunden ger tillsammans med glasögonen till höger en jämvikt till kaffekoppen till vänster. Dessa ger också tillsammans med dagstidningen en avslappnad känsla. Bilden lyfter fram fodralet utan att skrika ut det.

Den beiga bakgrunden i bilden kompletterar av olika grå toner i bakgrund och bilder längre ned på sidan, vilket skapas en __harmonisk helhet__ då hela sidan går i samma färgskala. Dessa färger gör också att produktbilderna __lyfts fram (accentueras)__ trots att de också är en integrerad del i helheten.

Bilden med de springande fåren på mitten av sidan ger en känsla av __rörelse__. En känsla av rörelse får man också då produktbilderna ändras då man för pekdonet över dem.

Eftersom sidan presenterar likartade produkter (t.ex. fodral i olika färger) raderas likartade bilder upp efter varandra och skapar på så sätt ett __mönster__.

Textsnuttarna på första sidan är ungefär lika långa och är placerade i förhållande till varandra på ett sätt som ger sidan en balans.

Webbplatsens undersidor följer samma design som första sidan och webbplatsen har som helhet en enhetlig design.

---

Slutligen
------------

Denna uppgift har utförts som en del av kursmoment 06 i kursen Teknisk webbdesign vid BTH. Jag har utfört uppgiften ensam.
