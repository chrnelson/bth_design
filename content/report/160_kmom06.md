Kmom06
===============================

Jag har inte tidigare tänkt strukturerat i termer av designelement och principer så innehållet i kursmomentet var nästan helt nytt för mig. Eftersom det visuella inte är min starkaste sida blev det ett krävande men också väldigt lärorikt kursmoment. Jag tycker det vore för mycket att påstå att jag nu har en klar uppfattning om hur designelement och designprinciper samverkar - men däremot tycker jag nog att jag vet en hel del mer än innan kursmomentet.  Det känns nu som  att jag har en grund för att kunna analysera webbsidors utseende på ett mer objektivt sätt än tidigare. Samtidigt har kursmomentet även gett mig en del verktyg samt insikter för att själv kunna skapare snyggare webbsidor än tidigare. Ifall jag någon gång skulle få tillfälle att jobba med en professionell webbdesignare eller grafiker skulle jag förhoppningsvis också förstå hen bättre och kunna föra en vettigare diskussion med hen än om jag inte hade fått ta del av detta kursmoment.

Tack vare de grundläggande principer och element som kommit fram i kursmomentet är det med all säkerhet lättare att identifiera var skon klämmer då designen på en webbsida inte riktigt fungerar, det vill säga då _the final touch_ saknas. Att då rätta till saker enligt kan säkert göra underverk för hur sidan upplevs och ser ut. Samtidigt tycker jag att begreppet _the final touch_ också innebär annat än själva grafiska utformningen av webbsidan. Det gäller också att se till att innehåll såsom texter och själva strukturen på sidan är vettig innan sidan publiceras.

Det kan vara stor skillnad på tycke och smak när det gäller design. Det som en tycker är jättesnyggt och välfungerande kan en annan avsky. En god design är kanske framför allt en välfungerande design där webbsidans olika delar och designelement passar ihop och tillsammans skapar en helhet som användaren en behaglig upplevelse av sidan oavsett personliga preferenser.

Jag tycker att den här kursen lyckats lära ut grundläggande principer om vad som kan tänkas fungera på webbplats och vad som troligtvis fungerar mindre bra. Eftersom detta sista moment i kursen går igenom de övergripande principer, eller "objektiva saninngar" inom design tycker jag kursmomentet på ett bra sätt knyter ihop kursen och de olika designaspekter som vi fått lära oss under kursens gång.
