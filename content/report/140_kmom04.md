Kmom04
===============================

Detta kursmoment har varit väldigt lärorikt när det gäller hur i synnerhet färger, men också typsnitt fungerar på webbsidor. Även om jag nog också tidigare funderat på färgsättning och typsnitt har detta kursmoment hjälpt mig att komma vidare. Jag har inget speciellt gott grafiskt öga så att jag direkt kan se vad som passar, men de grundkunskaper och verktyg som jag fått med mig från detta kursmoment tycker jag ger mig en betydligt bättre grund att stå på än tidigare.

Jag har en viss tendens att föredra ljusa och monokroma sidor med mycket whitespace, vilket ger ett luftigt intryckt. När det gäller färger föredrar jag ofta ganska mörka färger som blått. Dessa preferenser syns säkert också i mina temata och i mina analyser av andra webbplatser. Å andra sidan tycker jag att det här kursmomentet så att säga vidgat mina vyer genom att jag se vilka effekter då man kombinerar olika färger och färgnyanser på rätt sätt.

Det är bra att det denna vecka i viss mån fanns möjlighet att fokusera på mera "mjuka" saker inom design, det vill säga att få litet mera koll på de visuella sidorna av design och inte bara lära sig tekniken bakom. I synnerhet kursboken _The Principles of Beautiful Design_ men också de övriga artiklarna i kursmomentet gav en bra grundkännedom om hur färger fungerar och speciellt hur man kan hantera dem för att skapa snygga och välfungerande webbplatser.

Speciellt givande och lärorikt tyckte jag det var att utföra uppgiften som gick ut på att analysera färger och typsnitt på olika webbsidor. Tack vare övningen fick man tillämpa teorin och fundera kring vilka signaler färger och typsnitt ger webbplatsens besökare, och i synnerhet hur olika färger samspelar och vilken betydelse detta har för slutresultatet. Det har också varit intressant att se hur olika nyanser av en och samma färg kan sända helt olika signaler. Speciellt analysen av Apollos webbplats illustrerade hur typsnittet styr vilken känsla man får. Det typsnitt som Apollo valt i kombination med färgschemat på webbplatsen fullkomligen skrek semester och avkoppling. Att me-sidan fick mera "riktigt" innehåll i och med analysuppgiften gjorde också att man blev mera motiverad att styla me-sidan.

Det blev trots allt också en hel kodande denna vecka. Det känns som om jag bättre börjar förstår hur både själva Anax-ramverket fungerar och hur LESS fungerar. Arbetet med de olika temata för webbsidan gav en förståelse för varför det är så viktigt att dela upp LESS-koden i olika filer, vad som är en vettig struktur på koden och hur man på bästa sätt drar nytt av funktionerna i LESS för att göra layouten hanterlig - inte bara medan sidan skapas utan också senare då den skall underhållas. Det mest utmanande i detta kursmoment var att få all LESS-kod och alla färger på rätt ställen då tiden led mot sitt slut. Speciellt att få mobilmenyn att fungera också med de nya temata tog en stund att komma underfund med. Jag hade också problem i några temata med att fägerna i temat inte fungerade så bra i den responsiva menyn. Tyvärr lyckades jag inte hitta rätt variabler för att ställa in färgerna i den responsiva menyn helt så som jag ville ha det. Me-sidan har nu så pass många temata att det är svårt att inom tiden för kursmomentet hinna testa att allt fungerar precis som tänkt på alla ställen (stor eller liten skärm, olika webbläsare med mera).

Som default-tema på min webbsida valde jag det typografiska temat eftersom sidan genast blev snyggare och mera professionell efter att jag satsat litet på typsnittet. Det typografiska temat bygger i sin tur på temat color där jag behålligt den vita bakgrunden och lagt till en ljus blå färg, men forfarande hållit färgsättningen stram.
