Kmom03
===============================

Jag har inte alls arbetat med sådana här layouttekniker tidigare, vilket gjorde kursmomentet intressant men också väldigt krävande. Det blev väl mycket att ta in och försöka behärska både det vertikala och det horisontella gridet samtidigt som jag skulle hålla reda på hur alla LESS- och andra filer i ramverket hänger ihop. Det känns fortfarande obekant att jobba med ett ramverk där man inte direkt känner till och styr över HTML-koden såsom jag från tidigare är van vid. Vanan kommer väl under kursens gång. Jag började med det vertikala gridet och det tog mycket längre tid än jag beräknat, vilket gjorde att tiden också blev väl knapp för det hortikala gridet.

Det vertikala gridet är enligt min mening ett väldigt viktigt stöd då man skapar webbsidor. Det fungerar som en god utgångspunkt för en välstrukturerad (logisk) design på webbsidan. Det gäller både då man skapar enklare webbsidor och då man skapar designmässigt avancerade sidor. I detta kursmoment lyckades jag nu placera in mina olika i det vertikala gridet så att min me-sida ser nästan likadan ut som i det förra kursmomentet. Det var ovant att tänka i grid, men när jag väl hade greppat hur det vertikala gridet tekniskt sett implementerades var det lätt att se hur gridet kunde tillämpas för att få en vettig layout på sidan.

Även det horisontella gridet är viktigt för att webbsidans design skall vara profesionell - det vill säga att alla delar av sidan hänger ihop på ett tilltalande sätt och framför allt att texten, som ju ofta är det mest centrala innehållet på webbsida, är snyggt utformad och tydlig. Att anpassa textens och sidans layout till det horisontella gridet är viktigt inte minst för läsbarheten, men också för den visuella helhet. När det gäller tillämpningen av det horisontella gridet på min sida korrigerade jag för olika headingar (h1-h6) så att de skulle passa bättre in i det horisontella gridet. Som helhet tycker jag att min sida följer det horisontella gridet hyfsat. På min me-sida kan det horisontella gridet granskas i main, byline och footer.

När det gäller läsbarhet och hur text på en webbsida ser ut är förstås valet av typsnitt minst lika viktigt som att följa det horisontella gridet. Tyvärr han jag inte laborera så mycket med typsnitten denna vecka. Jag tycker att min me-sida blev mycket bättre då jag applicerade det typsnittsystem som gavs som exempel. Jag ändrade så att texten i min header (d.v.s. sidans logotext och menyn) använder sig av typsnittfamiljen för rubrik i stället för brödtexttypsnitten.

Under arbetet med detta kursmoment har jag lärt mig mera om hur LESS fungerar och ser nu allt tydligar vad som är idén bakom det, det vill säga allt vad man kan göra med LESS som inte vore hanterbart om man endast använde CSS. Tack vare kursmomentet har jag fått använda olika LESS-konstruktioner. Jag behöver nog mera övning för att jag skall kunna använda LESS smidigt. Att jag inte helt behärskar LESS är kanske en av orsakerna till att jag upplevde detta kursmoment som svårt.

Jag brukar hinna göra ett kursmoment inom ungefär de 20 timmar som momentet beräknas ta. Den här gången kändes det som nog skulle ha behövts den dubbla tiden för att hinna gå igenom allt så noggrant så att man känner att man behärskar materialet. Jag gick steg för steg igenom både serien med videoklipp om det vertikala gridet och genomgången av horisontella gridet. Att gå genom dessa i så lugn takt att jag kunde ta in allt tog så mycket tid att det sedan inte fanns så mycket tid kvar för att göra de egna ändringar på sidan som ingick i övningen. Det är trevligt att det i kursmomenten finns länkat massor med läsning om designteori, vilket också förstås är väldigt viktigt att lära sig, men det tekniska kodandet tar så mycket tid att det inte blir tillräckligt med tid för att ta till sig bredvidläsningen.
