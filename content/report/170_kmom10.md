Kmom10
===============================

Redovisning för kursens avslutande projekt

###Uppdrag 1: Analys usability

På uppdrag av herr Jakob Nilsson anlyserade jag fyra webbplatser utgående från de fem användarvänlighetskomponenter som usabilitygurun Jakob Nielsen definierat: lärbarhet, effektivitet, memorerbarhet, fel och nöjdhet. För att kunna göra en rättvis jämförelse valde jag sidor inom samma segment (två hotellkedjor och två rederier).

Det visade sig att alla webbplatser som jag testade byggde på så gott som samma struktur och att de ur användarvänlighetsperspektiv var ganska lika med likadana styrkor och svagheter. Webbplatsernas slutpoäng i testet låg alla nära varandra. Ifall jag hade valt olika typer av sidor hade jag säkert också haft en större variation över användarvänlighetsproblem. Detta oaktat tyckte jag att analysuppgiften gav en bra och viktig introduktion till användarvänlighet.

###Uppdrag 2: Analys skrivsätt

På uppdrag av Engan Horas från Dahlen gjorde jag en språkanalys av webben. Närmare bestämt handlade det om hur väl texterna på fyra högskolebiblioteks webbplatser är utformade för att fungera justa på webben där man snarar ögnar sig genom textmassor än att läsa från början till slut.

Som utgångspunkt för analysen gjorde jag ett eget regelverk utgående från guiden [Skriva för webben](https://www.iis.se/lar-dig-mer/guider/hur-man-skriver-for-webben/). Det blev en bra genomgång av vad man skall tänka på då man skriver för webben. I större projekt finns det andra än webbprogrammeraren som ansvarar för texternas utformning men det är bra att känna till principerna med tanke på mindre webbprojekt och annat. Dessutom gäller mycket av det som gäller webbtexter också andra texter där tydligheten är det allra viktigaste.

Alla testade webbplatser uppfyllde de regler som jag sammanställt och jag hittade egentligen ingenting att anmärka på. Det blev tydligt att alla högskolebibliotek som ingick i mitt test arbetar medvetet för att ha så tydliga texter som möjligt på sina webbplatser.

###Uppdrag 3: Webbplats

Jag har skapat en webbplats åt DJ ARTist. Han är en österbottnisk dj som under senare år skapat sig en karriär som går spikrakt uppåt. Han har sin bas i Norden men håller nu på allt bli allt mera känd också internationellt. ARTist ville ha en svenskspråkig webbsida som presenterar honom och hans musikpassion. I bloggen vill han kunna skriva om alla spännande projekt han har på gång. ARTist ville att webbplatsen skulle kännas modern och cool. Det skall vara litet lekfullt men ändå inte oseriöst.

Webbplatsen skapades med en ny installation av Anax Flat. Detta gav mig chansen att repetera och fördjupa moment från början av kursen, samtidigt som jag såg till att både kod och innehåll var städat, d.v.s. att ingen testkod och inget innehåll från me-sidan följde med till ARTists sida. Att göra sidan från grunden gjorde också att jag lärde mig mera om hur ramverket är uppbyggt och hur jag kan modifiera det enligt behov. På så sätt tyckte jag att projektet knöt ihop de trådar som hade lämnat lite lösa i samband med kursmomenten.

Webbplatsen innehåller alla de element som efterfrågas i uppgiftsbeskrivningen. Jag satte en hel del tid på att skriva texterna som skulle förmedla kundens tanke bakom sidan. På webbplatsen har bilderna en minst lika viktig roll som texterna att förmedla budskapet, så även de var ett prioriterat område. Jag använde mig av Pixabay för att hitta bilder som kunde användas fritt utan hänvisning till fotograf. En del av bilderna beskars eller behandlades i GIMP. De dominanta bilderna i flashregionen sätter hela stämningen på webbplatsen och det var därför speciellt viktigt att de stämmer överens med den känsla som ARTist ville ha på sidan. Webbplatsen upplevs bäst på stor skärm, men fungerar även responsivt på mindre enheter.

###Uppdrag 4: Tema

För kursens teman använde jag mig av ett rent anax flat theme, men återanvände en del kod från me-sidans teman. Jag valde denna lösning för att skapa en klarare struktur i koden, men ändå inte behöva göra om hela arbetet med att placera olika regioner i och anpassa typografin till den gridbaserade layouten. Griden kan testas med både ?vgrid och ?hgrid.

Webbplatsen har ett bastema som egentligen inte är menat att visas utan mer fungerar som en utgångspunkt för att skapa nya teman. Webbplatsens standardtema är mörkt med starka färger som kontrast. De stora bilderna, i både flashregionen och i själva innehållet på sidorna sätter stämningen på webbplatsen. Flashregionen och den massiva sidfoten går utanför webbsidan definierade gridbaserade bredd.

Samtliga teman på webbsidan är i första hand skapade utgående från användning på stor skärm men de fungerar också responsivt.

Webbplatsens standardtema använder sig av typsnitt från Google Fonts.

###Uppdrag 5: Tema alternativt

Jag skapade även ett alternativt tema till webbplatsen. Detta tema är något av en motsats till standardtemat. Den mörka färgen och de stora färgkontrasterna är i detta tema utbytta mot ljusa toner och en betydligt lättare känsla. Det alternativa temat kännetecknas av en stor ljus bakgrundsbild som fyller hela skärmen.

Även layoutmässigt skiljer sig detta tema från övriga teman. De dominerande bilderna i flashregionen som sträcker sig över hela skärmbredden är dolda. Den massiva sidfoten är i detta tema ersatt med en mindre variant på ljusblå bakgrund. Detta för att förstärka den luftiga känslan på sidan. I temat följer allt förutom den stora bakgrunden den definierade bredden på sidan (inom gridet), det vill säga 960 pixlar.

Temat använder sig liksom standardtemat av typsnitt från Google Fonts. Typsnitten är utbytta, men i samma stil som i standardtemat. Detta eftersom det var viktigt för kunden att ha en informell känsla på sidan och de handskrivna tuffa typsnitten i rubriker och meny är viktiga element för att skapa den känslan.

###Uppdrag 6: Förklara strukturen kring temat

Genom att använda erfarenheterna från kursens gång och göra en ny LESS-struktur för projektet tycker jag att lyckades skapa en rätt tydlig struktur på min LESS-kod där jag har koll på hur jag hanterar olika saker och där samma kod inte behöver upprätthållas på flera ställen. Jag tycker att arbetet med strukturen på LESS-koden i projektet fördjupade min förståelse för hur LESS fungerar. Det öppnade ögonen ännu mer för vilket kraftfullt verktyg det kan vara om man kan använda det rätt. Ifall jag hade haft mera tid för projektet hade jag nog experimenterat mera med koden och gjort mer spännande grafiska lösningar, men också filat mera på koden genom att använda LESS olika funktioner för att göra

I projektet använder jag både min egen LESS-kod som jag utvecklat för projektet och under kursens gång men också mycket extern kod som ingått i kursmaterialet. Det har varit lärorikt att också sätta sig in i färdig kod och klura ut hur den fungerar och hur den kan anpassas för att fungera så som jag vill.

###Avslutningsvis

Jag gjorde projektet med ganska forcerad tidtabell. Till all lycka mötte jag inte på några större problem under processen. Eftersom jag via kursmomenten kände till den bakomliggande koden kunde jag nu bygga en helt ny webbplats med samma bas. De felmeddelanden som jag fick kunde jag lösa då jag haft samma strul under arbetet med kursmomenten och fått hjälp via andras frågor i forum och chatt. Den egna felsökningsförmågan har också förbättrats under höstterminens gång tack vara alla kursmoment som gjorts och det sätt som kurserna är uppbyggda på. Den största utmaningen var att rent grafiskt designa olika teman, d.v.s. kombinera färger, designelement och designprinciper på bästa sätt. De grundkunskaper som kursen gett på området var dock till stor nytta och jag tycker att jag skapat en snygg webbplats enligt kundens önskemål. Detta var för mig ett lagom svårt projekt som på alla sätt känns som en rimlig avslutning på kursen. Som student har man möjlighet att själv välja hur enkelt eller avancerat man vill utföra projektet.

Detta var min andra dbwebb-kurs och jag är minst lika nöjd som med den förra kursen. Det har igen varit massor av arbete, men det har lönat sig och jag tycker det är fantastiskt hur mycket jag lärt mig. Kursen gav mängder av kunskap om det tekniska bakom webbdesign men innehöll också mycket av den "mjuka sidan", d.v.s. den grafiska designen. Båda sidorna i kombination kändes rätt ofta väl maffigt men var å andra sidan precis vad jag ville lära mig. Handledningen och hela upplägget på kursen fungerade väldigt bra. Det var massor med nytt att ta in och därför uppskattade jag speciellt de inledande kursmomentgenomgångarna. De var klara och tydliga och till oerhört stor hjälp. Man ser den röda tråden hur kursen är uppbyggd så att man ska lära sig så mycket som möjligt - både rena kunskapsgrejer men också träna förmågan att analysera, felsöka o.s.v. Jag är så nöjd att jag ger kursen betyget 10! Jag skulle rekommendera den åt vem som helst som är ivrig att jobba hårt för att lära sig massor om teknisk webbdesign.
